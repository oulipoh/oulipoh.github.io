<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1">
    <link rel="preload" href="../fonts/MiriamLibre-Regular.woff2" as="font" type="font/woff2" crossorigin>
    <link rel="preload" href="../fonts/DavidLibre-Medium.woff2" as="font" type="font/woff2" crossorigin>
    <link rel="stylesheet" href="../style.css">
    <script src="../pages.js"></script>
    <link rel="icon" href="../media/resen.svg">
    <meta property="og:description" content=".">  <!-- og:description is required for WhatsApp to show og:image -->
    <meta property="og:image" content="https://resen.co.il/humanity/snippet">
    <noscript><style>body {visibility: visible}</style></noscript>
</head>
<body onload="document.body.style.visibility = 'visible'">
    <script>make_header()</script>
    <article class="collection">
    <p>
        "כל מה שחשבתי עד עתה לאמיתי ובטוח ביותר, למדתי או מן החושים או על־ידי החושים.
        אבל נתברר לי לפעמים שהחושים מטעים, והחכם אינו יכול לבטוח באלה אשר הטעו אותו ולו פעם אחת." (רנה דקארט)
    </p>
    <p>
        בעולם של חיישנים, טלסקופים ומיקרוסקופים שמראים לנו דברים שלא ניתן לראות לרוחק ולעומק, איך ניתן לחוש את מה שאנחנו חשים ולא רק את פלט החושים והחיישנים?
    </p>
        
        <h3 id="goldberg"><a href="#goldberg">איך להסביר לעיוור מה זה כחול</a>&emsp;/&emsp;דנה גולדברג</h3>
        <pre class="wide_poem">
צא מהבית בשעה קרירה.
מוטב מוקדם.
צעד מעלה בדרך הים
עד למעבר החצייה.
המתן להפוגה בתנועה הכבדה
מול שער בית הספר
(אחת אחת עוצרות המכוניות
להיפרד בנשיקה, בלטיפה)
במדרכה הנגדית
צעד במורד דרך הים
אל תחנת האוטובוס.
העבר את המקל ליד שמאל
והסר את התרמיל.
פתח אותו.
חטט בו.
חזור הביתה.
חפש את הארנק
על השולחן,
במגירות השידה החדשה,
על המדף בכניסה.
גשש בין הארגזים
החתומים.
מחה את הזיעה בגב היד.
צעד מעלה בדרך הים

עד למעבר החצייה.
(אלה עצי האורן,
אותם אתה מריח)
אתה לא טועה.
הכביש ריק.
(הילדים רכונים עתה
אל מחברות, אל הספרים)
במדרכה הנגדית
צעד במורד דרך הים
אל תחנת האוטובוס.
העבר את המקל ליד שמאל
והסר את התרמיל.
פתח אותו.
הוצא את הארנק.
מחה את הזיעה בגב היד.
המתן לקו שלוש לחוף הכרמל.
המתן עוד.
מחה את הזיעה בגב היד.
פתח כפתור עליון בחולצה.
העבר את המקל ליד שמאל
והוצא את הטלפון
מכיס המכנסיים.
טלפן לתחנת מוניות.
בקש מהנהג להגביר את המזגן.
בקש לכבות את המוזיקה.
אל תשעה לניסיונות חוזרים
לפתוח בשיחה.
(בירידה מן ההר הוא נפרש תחתיך
לפלא, אתה לא תראה)
צא מהרכב וצעד בשביל לימינך.
מאחורי גבך שאון הרכבות.
אתה בדרך הנכונה.
חצה לאט את המתחם המרוצף,
חלוף בזהירות בין הרצים וההולכים.
אתה שומע את הים.
אתה מריח.
אתה עוצר.
חולץ סנדלים.
כפות הרגלים על החול החם.
מישהו שואל אם אתה צריך עזרה.
ברגע הבא אתה בתוך המים.
זה כל מה שאתה זוכר.
מים מרטיבים את הפנים,
את השיער,
את הגוף הזה שלך,
שכלו בתוך המים.
זה כל מה שאתה זוכר.
אתה יכול להישבע.
זה כל מה שתרצה לזכור
אי פעם.
</pre>

        <h3 id="shechter"><a href="#shechter">X</a>&emsp;/&emsp;אורי שכטר</h3>
        <pre class="wide_poem">
חושיי נדרכו מסיבה X.

ליבי התעורר ושאף
ל־Y.

רציתי עקביות והדרך
להשיגה היתה
להיות בנקודת הזמן T.

בנקודת הזמן T יכולתי
לראות רק N דברים.

היה עלי להעביר את
המידע בנוגע לשלמות
המערכת לנקודה T+1.

בנקודה T+1 יכולתי
לברוא את העולם
מחדש.
</pre>

        <h3 id="shaham"><a href="#shaham">בכללי</a>&emsp;/&emsp;נעה שחם</h3>
        <p class="heading_small">מתוך: לימוד מכונה לעברית תקינה / הוראות לפרומפט</p>
        <pre class="wide_poem">
בכללי
עשה שלא איכנס
לקונכייה שהיא רכה
כמו כף יד של פעוט
מבפנים, ומבחוץ
עין בגזע מחוספס דביק משרף.
</pre>

        <h3 id="aizenshtein"><a href="#aizenshtein">עוֹר הבוקר</a>&emsp;/&emsp;בן אייזנשטיין</h3>
        <pre class="wide_poem">
מרחב הבוקר הפרטי
הינו האינטימי שבמסעותיי בזמן
מוקף הוא קורים וערפילים
של עיניך מעל ארובות עיניי
הנח לרוטינת הבוקר להלך בקצבה
ולטרוניית הקיום להתהוות בימדתה
הס מילותיך מהפנות לחלץ עצמותיי
ותן להן לתנועות עגולות ומדודות להאט כתאוותן
הסט מבטך מעיניים טרוטות
הפנה ראשך מפני בתוליות עוֹר הבוקר
ואור שמש המלטף ברכות את צדעיי
</pre>

        <h3 id="aizenshtein2"><a href="#aizenshtein2">די</a>&emsp;/&emsp;בן אייזנשטיין</h3>
        <pre class="wide_poem">
די לךְ עיר
בוהקת רוחשת סואנת
מִכַּנֵס אל חלון ביתי
כל הפתחים כבר הגפתי
וחדריי עדיין מוכתמים
בצלחתי את מונחת
קולחת בדמיוני
די לךְ עיר
כולךְ שלךְ
ואני שלי
תני לשקט
לשכון
בי
</pre>

        <h3 id="asher"><a href="#asher">הוראות הגעה</a>&emsp;/&emsp;טלי אשר</h3>
        <p class="heading_small">מתוך: החיים שלנו סוף</p>
        <pre class="wide_poem">
רק לא ישר
בחר בדרכים צדדיות
רד במחלף הלא נכון
לך לאיבוד

ודא שדעתך מוסחת
החטא את סימון השביל
(שלושה פסים במשיכת מכחול על סלע)
המשך, גידולי פרא ישרטו את רגליך

הבט לכוכבים
נסה לזהות את הדובה הגדולה
אתר את הצפון
התמסר לנצנוצים המתערפלים מול עיניך
אולי תרקוד קלות, יתכן שתיפול
קום לאט
הזדקף
הינה אני
</pre>

        <h3 id="goldstein"><a href="#goldstein">עצור הכול</a>&emsp;/&emsp;ניר גולדשטיין</h3>
        <pre class="wide_poem">
עצור הכול
ותקשיב:
עזוב את השיטה
שרוף את הדפים
במקום שבו כותבים ספרים
כותבים ספרים

צא מהשירה
חיה את השירה
כי אתה דם חי

לא דמות
לא דמות
לדמויות אין רגליים

אם דמויות היו דם ורגליים
הן היו רצות מזמן.
</pre>
    </article>
    <script>make_footer()</script>
</body>
</html>