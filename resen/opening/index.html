<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1">
    <link rel="preload" href="../fonts/MiriamLibre-Regular.woff2" as="font" type="font/woff2" crossorigin>
    <link rel="preload" href="../fonts/DavidLibre-Medium.woff2" as="font" type="font/woff2" crossorigin>
    <link rel="stylesheet" href="../style.css">
    <script src="../pages.js"></script>
    <link rel="icon" href="../media/resen.svg">
    <meta property="og:description" content="רֶסֶן – כתב עת ליצירה אילוצית">  <!-- og:description is required for WhatsApp to show og:image -->
    <meta property="og:image" content="https://resen.co.il/opening/snippet">
    <noscript><style>body {visibility: visible}</style></noscript>
</head>
<body onload="document.body.style.visibility = 'visible'">
    <script>make_header()</script>
    <article class="collection">
    <p>
        הוראות נועדו להדריך אותנו בשעת מצוקה ובחירום, ולשרטט מסגרת פעולה סדורה.
        כאן נבחנות ההוראות דווקא כשהסדר מתפורר וההיגיון קורס: הפקודה הופכת לסתירה, הציות לבחירה שנגזלה, והשפה עצמה לדבר המתמוטט תחת עול הנסיבות.
        כשנתיים אל תוך מציאות המלחמה, הטקסטים במקבץ זה מהדהדים חיים במצב חסר קצה, שבו מילים נאמרות, נאסרות או נבלעות, והופכות לשדה הקרב של המשמעות.
    </p>

    <h3 id="shaham"><a href="#shaham">מילות יחס מוצרכות</a><span>נעה שחם</span></h3>
    <p class="heading_small">מתוך: הוראות לעברית תקינה על־פי מקורות העברית</p>
    <p><u>לאסור את... על...</u></p>
    <p><b>לאסור את הפרסום</b> של פרשת קטרגייט.</p>
    <p><b>לאסור על</b> הגופים המשדרים <b>את הפרסום</b> של פרשת קטרגייט,</p>
    <p>וגם: <b>לאסור על</b> גופי השידור <b>לפרסם</b> את פרשת קטרגייט,</p>
    <p>אבל לא: <b>לאסור על הפרסום</b> של פרשת קטרגייט.</p>
    <br>
    <p><u>להגיב ל(מישהו) על (משהו)</u></p>
    <p><b>להגיב על</b> פיטורי ראש השב"כ.</p>
    <p><b>להגיב ל</b>נתניהו <b>על</b> פיטורי ראש השב"כ (בהודעות, בהפגנות).</p>
    <p><b>להגיב</b> (פיזית) <b>ל</b>פריחת הזית (תגובה אלרגית – אדמומיות, יובש, מחנק).</p>
    <p>אבל לא: <b>להגיב ל</b>פיטורי ראש השב"כ (אלא אם כן יש גם תגובה אלרגית חח).</p>

    <h3 id="shaham2"><a href="#shaham2">גיבוב</a><span>נעה שחם</span></h3>
    <p class="heading_small">מתוך: הוראות לעברית תקינה על־פי מקורות העברית</p>
    <pre class="wide_poem">
לראשונה <u>מ</u>זה שנים
<u>ב</u>יחד ננצח
<u>ב</u>סמוך לניצחון המוחלט
<u>יחד עם</u> בעלות בריתנו
<u>כדי ל</u>
<u>ל</u>העלות
מקור נטוי על ראש שמחתנו
אֶת אותה טעות, חמקנים
<u>ב</u>חינם לא ניתנו, אין אפשר
להמתין. המַתנה של הסמטוכה
הזאת, אומה יקרה, היא אטום.
</pre>

    <h3 id="freedman"><a href="#freedman">אָדוֹרְנוֹ (מערכת אי הפעלה לפעולות ספרותיות נחרצות)</a><span>יונדב פרידמן</span></h3>
    <ol style="padding-inline-start: 0">
        <li>כתוב רק בסתומים</li>
        <li>אם תודעתך כבר כוזבת הישמר מן הכתיבה</li>
        <li>להוציא את אָדוֹרְנוֹ, תודעתם של כולם כוזבת בהכרח. השתדל, אפוא, שלא להיות כוזב ביחס לכזיבותך</li>
        <li>דאג לכך שאיש לא יבין את מעשיך, יצירותיך וכוונותיך</li>
        <li>אין בזאת בכדי לאשרר כתיבה משוללת היגיון. צור את כתביך החרטומיים מתוך קוהרנטיות גמורה שאיננה נהירה לאיש מלבדך</li>
        <li>מצא או המצא קוראים לכתביך</li>
        <li>הסבר לקוראים שאי הבנתם היא כל שייחלת לו אי פעם</li>
        <li>הימנע מלתת להם כל עוגן, מצוף או חבל הצלה. תעייתם היא היקרה שבחוויות ומרומי שאיפותיך</li>
        <li>נסה שלא לכתוב שירה אחרי אושוויץ אך מנקודת מבטו של פְּלֶבֵּאי בשנת 350 לפני הספירה</li>
        <li>כתוב על אושוויץ אבל מתוך עיניו כבדות העפעפיים של פרש מונגולי הדוהר בהרי הקרפטים ב־28 לפברואר 1421</li>
        <li>כתוב על ה־07.10.2023 מבלי לכתוב על ה־07.10.2023</li>
        <li>אל תכתוב על ה־07.10.2023 כל עוד ה־07.10.2023 אכן קרה</li>
        <li>כתוב על ה־07.10.2023 באופן כזה שיהיה לפואמה אשר עוסקת בהתנגשותה של ענבל פרלמוטר בגדר בטיחות בכביש 4 צפונית למחלף ראשון לציון</li>
        <li>חשוב כל העת על קיצו של המין האנושי עקב שואת האקלים משל היה לך קהל קוראים מסור כמַסוֹר ולא משאלת לב חרבה</li>
        <li>עמול שנתיים על ספר הייקו שכל הייקויו מבוססים על פשעי המלחמה שנעשו בעוטף עזה ונעשים בעזה ובגדה המערבית</li>
        <li>עשה שספר זה לא יתקבל לפרסום באף הוצאה בכלל ובהוצאת ירח חסר בפרט</li>
        <li>נזוף מעל לכל במה אפשרית בכך שאיש.ה מלבדךָ לא טרחה לכתוב ספר הייקו שמבוסס על הזוועות שנעשו בעוטף עזה ונעשות בעזה ובגדה המערבית ושנדחה על ידי כלל ההוצאות ובמיוחד על ידי ירח חסר</li>
        <li>רכוש מאה גרם שמרים טריים בשקית של חברת שִמְרִית ב־8.20 ₪</li>
        <li>מאחר שענייננו הרוחני הוא בחילופין, קנה גם חמש מאות גרם שמרים יבשים בוואקום של חברת Maimon's ב־15.90 ₪</li>
        <li>כדי שלא להיות דו־ממדיים, השג גם 125 גרם שמרים יבשים אינסטנט לאפייה של חברת מִיָה ב־6.90 ₪. זרוק אותם לפח מייד לאחר התשלום בקופה. אין לאינסטנט מקום במה שאנו מבקשים להפוך אליו</li>
        <li>הימנע בתכלית ההימנעות מלהזמין את השמרים באינטרנט. חברות טוטליות מרצצות כל ייחוד באלת המיידי ובמחבטי נוחות</li>
        <li>לך אל סניפי יוחננוף, אושר־עד או ויקטורי</li>
        <li>פגוש שם את הממשי על צפיפותו, כיעורו וביאושיו</li>
        <li>כשתשוב, מנה ביסודיות את עקיצות היתוש שהרווחת בזיעת דמך</li>
        <li>אל תגרד! המיידיות היא אבי אבות המובן, אם כל פשר</li>
        <li>פזר את השמרים על הכיסא</li>
        <li>שב עליהם</li>
        <li>הרהר בפער (אם ישנו) שבין התחושות המתעוררות בישבנך וירכיך לבין הביטויים "קפא על שמריו" ו"שקט אל שמריו"</li>
        <li>כתוב אוטוביוגרפיה אישית, חשופה וכנה מאין כמוה אשר תורכב מביטויים, אמרי שפר ונוסחאות שפה שגורות בלבד</li>
        <li>אם אינך מסוגל לעשות זאת המשך אל סעיף 31</li>
        <li>אל מול מה שנדמה כבלתי אפשרי, זכור כי הינך חי במקום בלתי אפשרי. נסה שוב.</li>
        <li>אם עדיין אינך יכול לכך, שוב על עקבותיך עד לסעיף 1</li>
        <li>היפרד מן הכתיבה, חייך כבדים מדי מכדי להיתלות בה ורק בה</li>
        <li>חדל מהתנזרותך למראה כל קול קורא באשר הוא</li>
        <li>עבור לחיבור רומנים ארוטיים שבמרכזם אִבְּן רוּשְׁד, רָאלְף וְלָדוֹ אֶמֶרְסוֹן וגֵ'רְג' לוּקָאץ'</li>
        <li>עצור לאחר ששני אנשים ומעלה ישאילו את מי מספריך בספרייה העירונית של גבעת שמואל</li>
        <li>אבּד כל רסן, רתמה, סכי עיניים ושוט רכיבה</li>
        <li>סרב לאוכפים</li>
        <li>התוודע להיותך ביטוי עולם בין אינסוף מְבַטְאים</li>
        <li>הֱיה כלול בבל יתואר</li>
    </ol>

    <h3 id="menasheof"><a href="#menasheof">הוראות לסופר בן זמננו</a><span>אמיר מנשהוף</span></h3>
    <ol style="padding-inline-start: 0">
        <li>מאתמול מלחמה.</li>
        <li>שפתך נקרשה. הקיטש הקדום כיסה אותה כפי שלא כוסתה מעולם.</li>
        <li>שפתך נלקחה לפני קביעת המוות, עוד כשהיינו כולנו חיים.</li>
        <li>שפתך חולקה לשתי שפות לפחות, לשתי שפות כיתתיות. איננו מסוגלים להחדיר שפה בשפה, לשלוח בשפה חוטים של מענה, לדעת את דובר השפה האחרת.</li>
        <li>אך בשפתך לא יזוהה המאזין, גופך שלך לא יזוהה. את שפתך יוכל לשמוע כל אדם.</li>
        <li>שפתך לא תתכחש לאיש. היא תתכחש לכולם. משונה, משוננת.</li>
        <li>בשפתך תרחק, תחביא דוברים וקוראים בחדרים פינתיים. אל תיתן שיפריעו להם.</li>
        <li>בשפתך אפשר יהיה לשאול, מה שלומך? התשובה תוכל להיטשטש לגמרי.</li>
        <li>עליך למהר לאט ככל האפשר.</li>
        <li>ידם תמיד תהיה על העליונה. השפה הצפודה פועלת ראשונה, היא בהכרח כבר החלה את תנועתה, איטית כמו נשר רחוק, צמודה לאוזניך.</li>
        <li>את מה שנעשֶה מבלעדיך – לא עליך לעשות. כך בדיוק, השפה שסביבך ופעולות המדינה מגדירות במהופך את שפתך שתכתוב.</li>
        <li>השלך מילים נקיות לתוך הזמן והמקום. תן בנדיבות את מה שחסר. אל תנסה לייעד מילים לַנצח.</li>
        <li>היזהר בשפתך, הימנע ממילים שורפות, מעוורות. התחמק הרבה.</li>
        <li>עליך לייבש את עטך הכותב. לצור צורה החפה מהדר.</li>
        <li>מאתמול מלחמה. יש לך הקשר. ההקשר יאפשר לך לרחוק מאוד, לכתוב כמעט כל דבר. ממילא ההקשר יקרב את דבריך.</li>
        <li>הֱיה פתאומי.</li>
        <li>הגזם. כתוב על רגש עז מדי.</li>
        <li>הרבה את שפתך, כתוב בשביל כותבים. בלא שיגנבו ממך, לא יהיו לך חיים.</li>
        <li>כתוב את הדבר העדין ביותר.</li>
        <li>וכעת, מלחמה.</li>
    </ol>

    <h3 id="shultzman"><a href="#shultzman">הוראות למשתמש</a><span>עמוס שולצמן</span></h3>
    <pre class="wide_poem">
פַתֵה
חזֵר
עֲשֵה
כאילו
דַמֵה
קִרבה
חנוֹק
גְמוֹר
אותי
שׂחֵק
פהֵק
התרחק
הבּא
בתור

*

מְדבר הרמטכ"ל
אינך שומע אותי יותר
אינך סובל יותר
סרב פקודה
משוחרר.
</pre>

    <h3 id="gvili"><a href="#gvili">צייתנות</a><span>יצחק גוילי</span></h3>
    <pre class="wide_poem">
אמרו לו: עֲשֵה כך – ועשָה כך.
לא שאל, לא תהה, לא מחה&nbsp;–
יצא המעשה מתחת ידיו,
והוא עצמו לא שיער מה עשה.

ימים רבים לאחר שנשלמה המלאכה
החלה רוח אחרת לפעום בו
על אשר עשה,
והיה מן הראוי – שלא יעשה.

ידע שלא הייתה בידו ברירה,
אבל נתמלא ייסורים
על שלא פנה
אל מי שיכול היה לתת בידו ברירה.

חלפו עוד ימים
עד שבאה אליו הסליחה&nbsp;–
אין אדם משים עצמו רשע.
</pre>

    <h3 id="frommer"><a href="#frommer">הפקודה</a><span>ראובן פרומר</span></h3>
    <pre class="wide_poem">
הפקודה היא: "אש־חיה"
אך למה זה קוראים לה: אש־חיה
כשבשוֹרתה היא: מוות?
ומדוע שמה הוא: אש־חיה
כשבתרמילה נושאת היא וזורה רק
שכול?

אולי זה כך במלחמה מעין משחק־מילים
כמו בכל העניינים שבה הכול תלוי
תמיד
מאיזה צד של הכוונת מסתכלים

שמה האמיתי הוא: אש־חיה
אך מטרתה היא: הרג
ולפקודה של: "אש־חיה!"
התוצאה היא רק בכי וכאב ועצב
אכן
תמיד זה כך בכל המלחמות
סתם רק משחק־מילים
כי בסופו של המשחק, תלוי
מאיזה צד עומדים היורים ומכוונים...

...כי מן העבר השני לעולם האש הזאת היא רק:
"אש־תופת!"
</pre>
    </article>
    <script>make_footer()</script>
</body>
</html>