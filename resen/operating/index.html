<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1">
    <link rel="preload" href="../fonts/MiriamLibre-Regular.woff2" as="font" type="font/woff2" crossorigin>
    <link rel="preload" href="../fonts/DavidLibre-Medium.woff2" as="font" type="font/woff2" crossorigin>
    <link rel="stylesheet" href="../style.css">
    <script src="../pages.js"></script>
    <link rel="icon" href="../media/resen.svg">
    <meta property="og:description" content=".">  <!-- og:description is required for WhatsApp to show og:image -->
    <meta property="og:image" content="https://resen.co.il/operating/snippet">
    <noscript><style>body {visibility: visible}</style></noscript>
</head>
<body onload="document.body.style.visibility = 'visible'">
    <script>make_header()</script>
    <article class="collection">
    <p>
        "אתה מגלה ללא הפתעה שמשהו לא בסדר, ואם להתבטא בלי חשש, אתה לא יודע לחיות, לעולם לא תדע." (ז'ורז' פרק, מתוך איש ישן).
    </p>
    <p>
        בעולם של חיישנים, טלסקופים ומיקרוסקופים שמראים לנו דברים שלא ניתן לראות לרוחק ולעומק, איך ניתן לחוש את מה שאנחנו חשים ולא רק את פלט החושים והחיישנים?
    </p>

    <h3 id="novak"><a href="#novak">הוראות לשטיפת כלים</a><span>אלה נובק</span></h3>
    <pre class="wide_poem">
הניחו לכלים להצטבר.
עדיף לצבור כמות ולא לטרוח בכל פעם על צלחת או מזלג בודדים.

כאשר יש לכם ערמה יפה,
גשו למלאכה

ודאו שיש לכם סבון כלים.
אם אין לכם סבון כלים, אתם יכולים להכין לבד לפי הוראות באינטרנט.

הזליפו מעט סבון כלים על
עדיף לא להשתמש בספוג
ספוג הוא מצע גידול לחיידקים
אתם חושבים שאתם שוטפים את הכלים
אבל בעצם רק מלכלכים
עדיף להשתמש במברשת
שמעתי על ספוגים שעשויים מסיליקון.
זה מעניין אותי.

את הצלחות אני תופסת כמו צלחת מעופפת
מסבנת להם את הבטן כמו שאני מלטפת חתול
ומהר עוברת לשוליים כדי שלא יתעצבנו וינשכו
מעבירה את הספוג סביב סביב ואז שוטפת את התחתית
למרות שיש אנשים שחושבים שלא צריך אף פעם לשטוף את תחתית הצלחת כי אוכלים רק מהלמעלה.

היזהרו מכוסות צרות
עם זכוכיות עדינות
פעם הכנסתי יד כדי לשטוף
והכוס התנפצה לי מסביב ליד
ונחתכתי
מייד חיפשתי את מי להאשים
אבל הייתי לבד

זה מזכיר לי שפעם גם הכנסתי את היד לתוך הכיור שהיה מלא במים עד למעלה בגלל הסתימה ונחתכתי נורא כי הייתה בקרקעית כוס שבורה, מה שמביא אותי לטיפ הבא.
אולי עדיף להשאיר את הכוסות והכלים העדינים על שולי הכיור ולא בתוכו כי אז באים עם מחבת, נניח ומניחים אותה על הכוסות השבירות ועל זה שמים עוד חמש צלחות ואז הכל נשבר ושוכחים ונחתכים.

נצלו שיבה מחופשה למשחק – אורז או תולעים*!
* רימות

אם זה זז, זה לא אורז, זאת רימה ויש לכם נקודה
אם זה לא זז, אבל לא הכנתם אורז, זאת רימה מתה ויש לכם חצי נקודה.

יש את האסכולה שממליצה לשטוף קודם את הכלים הקלים כדי לראות תוצאות מיידיות.
כלים קלים = כוסות.
אני דווקא ממליצה לקחת את הדברים הכי גדולים כדי ליצור רושם כאילו הכיור מתרוקן במהירות.
הכלים הגדולים הם בדרך כלל הכי מאתגרים –
לא פעם אני מגלה סיר שחשבתי שהוא ריק, מלא.
במה? פעם היה מלא מרק עם אטריות והיום –
פרווה!
מה עושים עם הפרווה הגדולה?
אני אוהבת למלא את הסיר בסבון ומים חמים ואז, כשהיא נפרדת מהקצוות, לגרוף אותה לפח. היא צמיגית ונעימה למגע, בתנאי שעטיתם כפפות סיליקון.

אוי לא אוי לא
מה קורה אם החלטתם להיות יעילים ולצמצם מקום והעמדתם מגדל כוסות וכעת הכוסות תקועות ולא נפרדות?
אתם יכולים להקיש בקלות בעזרת הכוס העליונה או התחתונה (לא זוכרת) על קצה השיש, אבל בעדינות כדי שלא תישבר שום כוס.
אתם יכולים למלא את ראש המגדל בקרח ולהניח את בסיסו בקערת מים חמים
גם אז זה יכול להישבר
אתם יכולים לשמן בעזרת וזלין ולנסות להעביר שופין או בוּרין או לום קטן


<b>Life altering tricks</b>

על תחתית שרופה
נבזוק אבקת כביסה
נשרה במים חמימים
ונחזור על הפעולה כל 24 שעות לנצח
כי שום דבר לא באמת מסיר את השרוף

מה עושים במקרה של סתימה?
מחכים יממה שמים יתנקזו
מנקים את הכיור מסחי בעזרת נייר מטבח וכפפות סיליקון ואז מחטאים באקונומיקה ולא לוקחים לריאות כי אפשר להתאשפז מזה. קרה לחברה שלי.
שופכים ללוע הכיור – חצי כוס סודה לשתייה, חצי כוס חומץ או בקבוק שלם, לא זוכרת, מסתכלים בהתפעלות על הבעבוע ועוזבים את זה לרבע שעה ואז חוזרים, שופכים ללוע עוד שני ליטר מים רותחים ומתקשרים לאינסטלטור כי השיטות האלה אף פעם לא עובדות.
</pre>

    <h3 id="kaplan"><a href="#kaplan">אין תרופה בלי תקופה</a><span>עינה קפלן לקח</span></h3>
    <div class="images">
        <img src="media/kaplan.jpg">
    </div>
    <pre class="narrow_poem">
טיפות אוזניים

קרא בעיון את
האריזה של הגוף
אחוז גפן אחרת
בין הידיים

מבוגר
בטעות בלע ילד

רחץ ידיך. שכב נקי
בחושך!
(לא עמוק)
בכל מקרה
אין תרופה
בלי תקופה
אם תיגע באפרכסת
הרעלה בפתח האוזן
</pre>

    <h3 id="shultzman"><a href="#shultzman">הסדרן</a><span>עמוס שולצמן</span></h3>
    <pre class="wide_poem">
אדוני,
התקדם בבקשה.
אתה רואה שאין מספיק
מקום לכולם.
יש אנשים שמחכים
להכנס ואתה
אוחז בדלת
בשארית
קצות אצבעותיך.
אני מבין שנעים כאן
אבל בחייך.
אין מה להתמהמה.
היו רבים לפניך
ויהיו רבים עוד
אחריך אבל אדוני זה הזמן
להתקדם הלאה בתור.
ישנה עת לכל דבר ועניין.
אין מה להסתכל לאחור.
הבנתי שיפה שם
אדוני
תודה שבחרת בנו
עד לפעם הבאה.
בלי נדר.
</pre>

    <h3 id="moshkovic"><a href="#moshkovic">קנטטה 1</a><span>טינו מושקוביץ</span></h3>
    </article>
    <div class="images" style="gap: 2em 1em">
        <img src="media/moshkovic1.svg">
        <img src="media/moshkovic2.svg">
    </div>

    <article class="collection">
    <h3 id="levin"><a href="#levin">אסתטיקה של להיות אישה</a><span>מיכל לוין</span></h3>
    <pre class="wide_poem">
1.
גלחי את גופך שיהא נעים ורך,
אם אינך מעוניינת
משחי אותו בשמן,
הניחי לו להתרכך במגע.

2.
במקום גבר
השיגי לך ויברטור,
הדליקי וכבי בעת הצורך,
במידה ומתקלקל
קני אחד חדש.
</pre>

    <h3 id="meidan"><a href="#meidan">מכבי טבעי</a><span>שהם מידן</span></h3>
    <pre class="wide_poem">
למדתי לדבר אצל הכאבים
בדרך כלל בכתפיים,
בחלקת השריר שבין שקע הכתף לצוואר.
גם טיקים. מצמוצים, בעיקר בעין ימין,
ניעור כפייתי של הראש.
הרפס (כמעט תמיד לפני אירוע חשוב)
וטחור אחד עקשן. והמוזיקה במועדון הולמת ברקות.
וכל הסמים מעייפים אותי. והגב התחתון.
תעשי יוגה, תנשמי לסרעפת,
תרפי
תנערי
תזרימי
פיזיותרפיה תעשה לך יופי
תרפי
על שיטת אלכסנדר שמעת? את אנמית, אני הייתי בול ככה, דיקור
לא סיני! יפני,
תרפי
הביטוח שלך מכסה מכבי טבעי?
מכסה.

*

באוטובוס, לכל הנוסעים קמט אחיד בין הגבות
אני מפחדת
יש בי מחשבת סוד שאם אמשיך לפחד ככה בסוף יהיה לי סרטן.
מזגוגית החלון משתקפת
חסרת עצמות ועור
דביקה וצמיגית
משאירה שובל של ריר
על המושב הכחול
ממצמצת בעיניים לחות אל השמש.
</pre>
    </article>
    <script>make_footer()</script>
</body>
</html>