<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1">
    <link rel="preload" href="../fonts/MiriamLibre-Regular.woff2" as="font" type="font/woff2" crossorigin>
    <link rel="preload" href="../fonts/DavidLibre-Medium.woff2" as="font" type="font/woff2" crossorigin>
    <link rel="stylesheet" href="../style.css">
    <script src="../pages.js"></script>
    <link rel="icon" href="../media/resen.svg">
    <meta property="og:description" content=".">  <!-- og:description is required for WhatsApp to show og:image -->
    <meta property="og:image" content="https://oulipoh.com/resen/receptacle/snippet">
    <noscript><style>body {visibility: visible}</style></noscript>
</head>
<body onload="document.body.style.visibility = 'visible'">
    <script>make_header()</script>
    <h4>תמלול מעובד מתוך ריאיון עם אורי קצנשטיין</h4>
    <article>
    <p class="textblock">
    זה מציק. הוקמה גדר, שמתי חציר על הרצפה. גבול או תחום בין הומור שדוני לפחד אמיתי. טיפה דתית. אצן על
מגרש הספורט, דרך נשיא המדינה, דרך רוכב ברודאו, או דרך משהו שאנחנו בעצם עושים כאן עכשיו. פחות
ממאה שנה. תחום דמדומים. הריח המתוק. תקופה יחסית ארוכה אבל בוא נגיד לא הכי משמעותית. כל רגע
בעצם הוא עומד להישרף. שמה קיבלנו בשביל זה כסף, קראנו לזה עבודה. בניין כזה, בית. שעות מאוד מאוחרות.
נייר לבן. תזזית. ריחוף ועדנה. ריאקצייה בין המכניסטי לבין הידני־גופני. משהו הולך לקרות. רגישויות שמנחות
אותי. אוטוטו זה עלול לקרות. אבות אבותינו. מנפץ אותה אל הקיר. גודל, רוחב, עומק, כלי קיבולת, אורך זרוע.
קרש של קצבים עם כריש ללא ראש. המצאי הזה של המכונות. הוא הסריח. הֶרכבים תל־אביביים של כל מיני
ילדים שונים ומשונים. הסכין הזאת ריחפה בתנועה שמאלה וימינה מעל הדבר. כולם עברו לקולנוע. הייתה כאן
מלחמה. לא וירטואוז מספיק. היומיום היה לו אפקט הרבה יותר גורס מהפעילות האומנותית. התחלתי להחליא
כלים. כאן זה בעצם פסל. מופעים, פעולות. כאן הדם ממוקד יותר, הוא לא נשפך, הוא בלתי נגיע, הוא נמצא בתוך
כלי קיבולת שמחזיק אותו. ירכתי הברונקס. המוני בני אדם במצב של לחץ. כל כך מגעיל? אני לא מדגמן אלימות,
אני ממש נוגע בה. מה שבעצם אני בונה בבוטום־ליין שלו זה בעצם מין מערכת תופים מאוד גדולה. כלי קיבולת
שיוכל לאכלס את הסאונד המיוחד. זה האבטיפוס שלו. מספר שירים. תהליך של חידוד וטיפה. אני בדרך כלל בא
עם המילים. המקלות האלה ממותקנים על ציר מרכזי אחד שניתן לנייע אותו על ידי ידית. הדברים מאוד רועשים
ומסוכנים. שישים או שבעים. אני מרגיש שאני משמש. אני משתמש בחתיכת בשר ספציפית. החומרים בחלקם
הגדול מאוד מנוגדים. כמו מין סטירה כזאת. למים בעצם אין זיכרון, אני קורא לזה חומר ללא זיכרון, הוא יכול לקבל
צורה של כל כלי קיבולת.
    </p>
    <br>
    <p>
        הטקסט לעיל חובר עבור "מי בא אחרינו - אירוע אומנות רב־תחומית ברוחו של האומן אורי קצנשטיין", שהתרחש
במרכז לאומנות דיגיטלית בחולון, אוקטובר 2022. הפסקה שלמעלה עשויה כולה מהתבטאויות שאמר אורי
קצנשטיין, ז"ל, <a href="https://www.youtube.com/watch?v=erG69lKXT-U">בריאיון טלוויזיוני</a> באורך חצי שעה שערכה עימו ב־1991 דליה מנור. במהלך הצפייה ביוטיוב,
ביטויים או משפטים שאמר קצנשטיין תפסו את תשומת ליבי, וגולגלו אל תוך הקשרים חדשים. תחילה חשבתי על
העובדה שהוא ואני נולדנו שנינו בשבעה־עשר בפברואר, וחיפשתי התבטאויות שיכולתי אני עצמי לומר. לאחר מכן
חיפשתי אמירות שיכולות לשמש ככתובת על מצבה (אפיטף), מה שבמהרה התחלף לציטוטים בפתיחה של שיר
או ספר (אפיגרף). בהמשך דמיינתי שאני אוסף שרידים, חלקי גופות - כמו אלה שאפשר למצוא בעבודותיו -
ומפיח חיים כפרנקנשטיין בקצנשטיין. לאחר שסיימתי, חילקתי את הרשימה שהצטברה לשתיים, וטרפתי את
החלקים זה בזה, משפט מכאן ומשפט מכאן.
    </p>
    </article>
    <script>make_footer()</script>
</body>
</html>